<HTML>
<HEAD><TITLE> Αιλουρίδες </TITLE></HEAD>
<BODY style="background-color:navajowhite;">
<h1 style="border:2px solid Black;font-size:180%;">Αιλουρίδες</h1>
<img src="003.jpg" alt="name" width="300" height="500"></img>
<p style="border:2px solid Black;font-size:110%;">Οι Αιλουρίδες είναι η βιολογική οικογένεια των γατών· κάθε μέλος της οικογένειας ονομάζεται αιλουρίδας. Αποτελούν οικογένεια Αιλουροειδών Σαρκοφάγων. Το πιο οικείο είδος της οικογένειας είναι η κατοικίδια γάτα, η οποία για πρώτη φορά συνδέθηκε με τον άνθρωπο πριν από περίπου 10.000 χρόνια, αλλά η οικογένεια περιλαμβάνει και όλες τις άγριες "γάτες", συμπεριλαμβανομένων των μεγάλων γατών.

Οι σωζόμενες Αιλουρίδες ανήκουν σε μία από τις δύο υποοικογένειες: Πανθηρίνες (μεγάλοι αιλουρίδες· περιλαμβάνονται οι τίγρεις, τα λιοντάρια, οι ιαγουάροι και οι λεοπαρδάλεις), και Αιλουρίνες (μικροί αιλουρίδες· περιλαμβάνονται τα πούμα, οι γατοπάρδοι, οι λύγκες, οι οσελότοι και οι γάτες).

Οι πρώτοι Αιλουρίδες εμφανίστηκαν κατά το Ολιγόκαινο, περίπου 25 εκατομμύρια χρόνια πριν. Στους προϊστορικούς χρόνους, μία τρίτη υποοικογένεια, οι Μαχαιροδοντίνες, περιελάμβαναν τους "μαχαιρόδοντες", όπως ο γνωστός Σμιλόδους. Άλλα εκ πρώτης όψεως γατόμορφα θηλαστικά, όπως ο Θυλακόσμιλος ή οι Νιμραβίδες δεν συμπεριλαμβάνονται στους Αιλουρίδες, καθώς θεωρείται ότι εμφανίζουν μόνο επιφανειακές ομοιότητες.

Οι αιλουρίδες είναι τα αυστηρότερα σαρκοφάγα των 13 χερσαίων οικογενειών που ανήκουν στην τάξη των Σαρκοφάγων, αν και οι τρεις οικογένειες των θαλάσσιων θηλαστικών, που συνιστούν την υπεροικογένεια Πτερυγιόποδα είναι όσο σαρκοβόροι είναι και οι αιλουρίδες. Οι αιλουρίδες μερικές φορές αναφέρονται ως υπερσαρκοφάγα λόγω της πολύ υψηλότερης αναλογίας πρωτεΐνης που χρειάζονται στη διατροφή τους, πολύ υψηλότερη από τα περισσότερα άλλα θηλαστικά.</p>
<h2 style="border:2px solid Black;font-size:180%;">Εξέλιξη</h2>
<p style="border:2px solid Black;font-size:110%;">Τα 41 γνωστά είδη αιλουριδών σήμερα στον κόσμο κατάγονται από τον ίδιο κοινό πρόγονο. Οι γάτες εμφανίστηκαν στην Ασία και εξαπλώθηκαν σε όλες τις άλλες ηπείρους διασχίζοντας γέφυρες γης. Ελέγχοντας το μιτοχονδριακό και το πυρηνικό DNA αποκαλύφθηκε ότι οι αρχαίες γάτες εξελίχθηκαν σε οκτώ κυρίους κλάδους που απέκλιναν κατά τη διάρκεια τουλάχιστον 10 μεταναστεύσεων (προς όλες τις κατευθύνσεις) από ήπειρο σε ήπειρο μέσω της Βεριγγείας γέφυρας και του Ισθμού του Παναμά, με το γένος Πάνθηρ να είναι το πρεσβύτερο και το γένος Φέλις να είναι το νεώτερο. Περίπου το 60% των σύγχρονων ειδών αιλουριδών εκτιμάται ότι έχει εξελιχθεί μέσα στα τελευταία εκατομμύρια χρόνια.

Οι στενότεροι συγγενείς των Αιλουριδών θεωρούνται τα Ασιατικά λινσάνγκ. μαζί με τις Μοσχογαλίδες, τις ύαινες, τις μαγκούστες και τους Ευπλερίδες, σχηματίζουν την υποτάξη των Αιλουροειδών.

Τα περισσότερα είδη αιλουριδών μοιράζονται μια γενετική ανωμαλία που τα εμποδίζει να γευτούν το γλυκό.

Τα περισσότερα είδη αιλουριδών έχουν απλοειδή αριθμό χρωμοσωμάτων 18 ή 19. Οι γάτες του Νέου Κόσμου (αυτές στην Κεντρική και Νότια Αμερική) έχουν απλοειδή αριθμό χρωμοσωμάτων 18, πιθανώς λόγω του συνδυασμού δύο μικρότερων χρωμοσωμάτων σε ένα μεγαλύτερο. Πριν από αυτή την ανακάλυψη, οι βιολόγοι δεν ήταν σε θέση να συνθέσουν ένα οικογενειακό δέντρο των αιλουριδών μόνο από τα ευρήματα των απολιθωμάτων, επειδή πολλά απολιθώματα διαφορετικών ειδών αιλουριδών φαίνονται όμοια, διαφέροντας κυρίως στο μέγεθος.</p>
<h2 style="border:2px solid Black;font-size:180%;">Χαρακτηριστικά</h2>
<p style="border:2px solid Black;font-size:110%;">Οι αιλουρίδες είναι εξειδικευμένοι στην αποκλειστική κρεοφαγία, απαιτώντας διατροφή κρέατος και οργάνων για να επιβιώσουν. Εκτός του λιονταριού, οι άγριοι αιλουρίδες είναι γενικώς μοναχικοί· οι άγριες κατοικίδιες γάτες, ωστόσο, σχηματίζουν αποικίες. Οι γατόπαρδοι είναι επίσης γνωστοί να ζουν και να κυνηγούν σε ομάδες. Οι αιλουρίδες είναι γενικά μυστικοπαθή ζώα, συχνά νυκτόβια, και ζουν σε σχετικά απρόσιτα ενδιαιτήματα. περίπου τα τρία τέταρτα ειδών αιλουριδών σε δάση και γενικά είναι ευκίνητοι αναρριχητές. Ωστόσο, οι αιλουρίδες μπορεί να βρεθούν σχεδόν σε οποιοδήποτε περιβάλλον ενώ μερικά είδη ζουν σε ορεινές περιοχές ή ερήμους.

Οι άγριοι αιλουρίδες απαντούν σε κάθε ήπειρο πλην της Αυστραλασίας και της Ανταρκτικής.Οι αιλουρίδες έχουν γενικώς ευκίνητα και ευλύγιστα σώματα με μυώδη άκρα. Η μεγάλη πλειονότητα των ειδών έχει μακριά ουρά με μήκος ανάμεσα στο ένα τρίτο και στο μισό του σώματος, αν και με ορισμένες εξαιρέσεις (παραδείγματος χάριν, ο ερυθρός λύγκας και το μάργκεϊ). Βαδίζουν στα δάκτυλα (είναι δακτυλοβάμονα ζώα) τα οποία είναι εξοπλισμένα με νύχια γαμψά, πιεσμένα στα πλάγια, μεγάλα και οξύληκτα, ισχυρά και συσταλτά και οι πατούσες τους διαθέτουν μαλακά μαξιλαράκια. Σε σύγκριση με τα περισσότερα άλλα θηλαστικά, το κεφάλι είναι ιδιαίτερα θολωτό με κοντό ρύγχος. Το κρανίο διαθέτει πλατιά ζυγωματικά τόξα και μεγάλη οβελιαία ακρολοφία, χαρακτηριστικά τα οποία επιτρέπουν την πρόσδεση των ισχυρών μυών της γνάθου.

Τα διάφορα είδη αιλουριδών ποικίλλουν σε μεγάλο βαθμό στο μέγεθος. Ένας από τους μικρότερους αιλουρίδες είναι η μαυροπόδαρη αγριόγατα, με μήκος 35 με 40 εκατοστόμετρα, ενώ ο μεγαλύτερος στην άγρια φύση είναι η τίγρη, που μπορεί να φτάσει σε μήκος τα 3,5 μέτρα και σε βάρος τα 300 χιλιόγραμμα.

Η γούνα των αιλουριδών παίρνει πολλές διαφορετικές μορφές, όντας πολύ παχύτερη σε εκείνα τα είδη που ζουν σε ψυχρά περιβάλλοντα, όπως η λεοπάρδαλη του χιονιού. Το χρώμα των αιλουριδών ποικίλει επίσης ιδιαιτέρως—μολονότι στα περισσότερα είδη η γούνα είναι καστανή προς χρυσή—συνήθως με σημάδια όπως κηλίδες, ρίγες ή ροζέτες. Οι μόνοι αιλουρίδες που στερούνται σημαδιών είναι το λιοντάρι, το πούμα, το καρακάλ, και το ιαγουαρόντι. Πολλά είδη παρουσιάζουν μελανισμό, στον οποίο κάποια άτομα κατάμαυρο τρίχωμα.

Η γλώσσα των αιλουριδών καλύπτεται από κερατώδεις θηλές, οι οποίες τρίβουν το κρέας της λείας και βοηθούν στην περιποίηση.

Όλοι οι αιλουρίδες έχουν συσταλτά νύχια. Με άλλα λόγια, έχουν την ικανότητα να μαζεύουν τα νύχια τους μέσα στα δάκτυλά τους. Ωστόσο, σε μερικά είδη, όπως ο γατόπαρδος, τα νύχια παραμένουν ορατά (εξού και η επιστημονική του ονομασία Ακινόνυξ). Τα νύχια μαζεύονται όταν το ζώο είναι χαλαρωμένο και τεντώνονται όταν είναι σε χρήση. Συνδέονται με το τερματικό οστό του δακτύλου με έναν σκληρό και ελαστικό σύνδεσμο· όταν το ζώο συστέλλει τους μύες του δακτύλου για να τα τεντώσει, ο σύνδεσμος ωθεί το νύχι προς τα έξω. Οι αιλουρίδες έχουν πέντε δάχτυλα στα μπροστινά πόδια και τέσσερα στα πίσω πόδια τους, αντανακλώντας την εξάρτησή τους στο πιάσιμο και την συγκράτηση της λείας τους με τα νύχια τους.[εκκρεμεί παραπομπή] Στους Αιλουρίδες, το βάκλον είναι μικρότερο από ότι στους Κυνίδες.</p>
<h2 style="border:2px solid Black;font-size:180%;">Γενετική ταξινόμηση</h2>
<p style="border:2px solid Black;font-size:110%;">
<ul> 
<li>Καταγωγή 1 Πανθηρίνες: Πάνθηρ, Λεοπάρδαλη του χιονιού, Νεοφέλις</li> 
<li>Καταγωγή 2: Παρδοφέλις, Γατόπουμα</li> 
<li>Καταγωγή 3: Λεπταίλουρος, Καρακάλ, Προφέλις</li> 
<li>Καταγωγή 4: Λεόπαρδος</li> 
<li>Καταγωγή 5: Λυγξ</li> 
<li>Καταγωγή 6: Πούμα, Ακινόνυξ</li> 
<li>Καταγωγή 7: Πριοναίλουρος, Ωτοκολοβός</li> 
<li>Καταγωγή 8: Φέλις</li> 
</ul>
</p>
<h2 style="border:2px solid Black;font-size:180%;">Σωζόμενα είδη</h2>
<p style="border:2px solid Black;font-size:110%;">
<ul> 
<li>Υποοικογένεια Πανθηρίνες</li> 
<ol> 
<li>Γένος Πάνθηρ</li>
<ul>
<li>Λιοντάρι (Panthera leo)</li>
<li>Ιαγουάρος (Panthera onca)</li>
<li>Λεοπάρδαλη (Panthera pardus)</li>
<li>Τίγρη (Panthera tigris)</li>
</ul>
<li>Γένος Νεοφέλις</li>
<ul>
<li>Νεφελώδης λεοπάρδαλη (Neofelis nebulosa)</li>
<li>Νεφελώδης λεοπάρδαλη της Σούνδας (Neofelis diardi)</li>
</ul>
</ol>
<li>Υποοικογένεια Αιλουρίνες</li>
<ol>
<li>Γένος Παρδοφέλις</li>
<ul>
<li>Μαρμαροειδής αγριόγατος (Pardofelis marmorata)</li>
</ul>
<li>Γένος Γατόπουμα</li>
<ul>
<li>Ερυθροκαστανός αγριόγατος (Catopuma badia)</li>
<li>Ασιατικός χρυσότριχος αγριόγατος (Catopuma temminckii)</li>
</ul>
<li>Γένος Λεπταίλουρος</li>
<ul>
<li>Σερβάλ </li>
</ul>
<li>Γένος Καρακάλ </li>
<ul>
<li>Καρακαλ</li>
</ul>
<li>Γένος Προφέλις</li>
<ol>
<li>Αφρικανικός χρυσότριχος αγριόγατος</li> 
</ol>
<li>Γένος Λεόπαρδος</li>
<ul>
<li>Αγριόγατος του Παντανάλ</li>
<li>Κολοκόλο</li>
<li>Αγριόγατος του Ζοφρουά</li>
<li>Κοντκόντ</li>
<li>Αγριόγατα των Άνδεων</li>
<li>Αγριόγατα της Πάμπας</li>
<li>Οσελότος</li>
<li>Τιγρογαλή</li>
<li>Νότια Τιγρογαλή</li>
<li>Μάργκεϊ</li>
</ul>
<li>Γένος Λυγξ</li>
<ul>
<li>Καναδικός λύγκας</li> 
<li>Ευρασιατικός λύγκας</li>
<li>Ισπανικός λύγκας</li>
<li>Ερυθρός λύγκας</li>
<li>Γένος Πούμα</li>
<li>Πούμα</li>
<li>Ιαγουαρόντι</li>
</ul>
<li>Γένος Ακινόνυξ</li>
<ul>
<li>Γατόπαρδος</li>
</ul>
<li>Γένος Πριοναίλουρος</li>
<ul>
<li>Λεοπαρδογαλή</li>
<li>Αγριόγατος του Ιριομότε</li>
<li>Πλατυκέφαλος αγριόγατος</li>
<li>Ερυθρόστικτος αγριόγατος</li>
<li>Αγριόγατος ψαράς</li>
</ul>
<li>Γένος Ωτοκολοβός</li>
<ul>
<li>Μανούλ</li>
</ul>
<li>Γένος Φέλις</li>
<ul>
<li>Κινεζική αγριόγατα των βουνών</li>
<li>Γάτα</li>
<li>Αγριόγατα της ζούγκλας</li>
<li>Αγριόγατα της άμμου</li>
<li>Μαυροπόδαρη Αγριόγατα</li>
<li>Κοινός αγριόγατος</li>
</ul>
</ul>
</p>
<BR><img src="001.jpg" alt="name" width="600" height="400"></img>
<BR>
<BR>
<BR><img src="002.jpg" alt="name" width="400" height="300"></img>
<BR>
<BR>
<BR><img src="004.jpg" alt="name" width="400" height="500"></img>
<BR><a href="https://el.wikipedia.org/wiki/%CE%A4%CE%AF%CE%B3%CF%81%CE%B7">Πληροφορίες για την τίγρη</a>
<BR><a href="https://el.wikipedia.org/wiki/%CE%9B%CE%B9%CE%BF%CE%BD%CF%84%CE%AC%CF%81%CE%B9">Πληροφορίες για το Λιοντάρι</a>
<BR><a href="https://el.wikipedia.org/wiki/%CE%9A%CE%B1%CF%81%CE%B1%CE%BA%CE%AC%CE%BB"> Πληροφορίες για τα Καρακάλ</a>
<BR><a href="https://el.wikipedia.org/wiki/%CE%9B%CE%B5%CE%BF%CF%80%CE%AC%CF%81%CE%B4%CE%B1%CE%BB%CE%B7">Πληροφορίες για την λεοπάρδαλη</a>
</BODY>
</HTML>